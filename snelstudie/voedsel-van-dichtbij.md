---
layout: pzh
title: Voedsel van dichtbij
---
# Logistiek voor korte voedselketens


<div class="tekstblok">
  Deze snelstudie is onlangs gestart. Na de snelstudie ["Kracht van nabijheid"](https://kennis.zuid-holland.nl/nabijheid/) waar de nadruk op personenmobiliteit lag, duiken we nu in logistiek om lokaal geproduceerd voedsel. Neem contact met ons op als je mee wilt doen. Zie verder <a href="snelstudie-werkwijzer.html" target="_blank">toelichting Snelstudies</a>. Snelstudies vallen binnen het programma <a href="https://kennis.zuid-holland.nl/" target="_blank">kennis Zuid-Holland</a>.
 
</div>

 Meer voedsel van nabij is waar we naar streven in Zuid-Holland (onder andere met de Tuin van Holland ). Daarvoor zijn korte voedselketens nodig: Voedsel van boeren uit de buurt zonder omwegen op je bord. Of dat bord nou thuis staat, in de horeca of op je werk (catering).  De logistiek om dat eten van boer naar bord te krijgen is vaak lastig. In deze studie storten we ons op de logistiek van de korte (voedsel)keten. De hoofdvraag is: 


**Hoe kan de logistiek van de korte voedselketen in Zuid-Holland verbeterd worden, zodat het makkelijk wordt om meer mensen van meer lokaal geproduceerd voedsel te voorzien?**

Hierbij zal gekeken worden naar de huidige situatie van de logistieke korte keten partijen. Welke oplossingen er mogelijk zijn, maar ook of er combinaties mogelijk zijn met andere ketens? Waarom voor pakketjes en voedsel apart een busje laten rijden? En wat als deze busjes dan ook nog eens gebruik kunnen maken van voedselhubs om makkelijker bij jou goederen te kunnen leveren? Misschien levert het naast vers lokaal voedsel op je bord ook nog wel andere positieve effecten op. Zoals een betere band tussen boer en consument.

We streven naar concrete aanbevelingen voor de lange Ã©n korte termijn. Om zo te zorgen dat het lokale voedsel straks ook echt op je bord belandt.  

Voor meer informatie en meedoen: kenniszuidholland@pzh.nl